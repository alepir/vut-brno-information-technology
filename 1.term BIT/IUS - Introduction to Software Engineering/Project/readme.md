4. Prodejna se sýry
Navrhněte IS prodejny se sýry, který by měl umožňovat evidovat zboží v prodejně a v jejím skladu. Dále by měl umožnit zaměstnanci objednávat sýry v prodejně a na skladu od různých dodavatelů. Jedna objednávka může obsahovat i více druhů zboží. Sýry se kategorizují podle více kritérií: země původu, živočicha (kravský, ovčí, kozí, jačí, ...), typu (ementálový, plísňový, uzený, ...). U sýru je nutno evidovat procento tuku. Sýry jsou do prodejny dodávány v bochnících, kde pro každý bochník je třeba evidovat jeho počáteční hmotnost, aktuální hmotnost na prodejně, datum dodání, trvanlivost. Zaměstnanci si mohou vyhledávat sýry i podle země původu, u které jsou k dispozici relevantní informace o sýrech z dané země, či podle jeho druhu nebo živočicha. Zaměstnanci prodejny mohou objednávat různé druhy sýrů u různých dodavatelů (ne všichni dodavatelé dodávají všechny druhy sýra), přičemž objednávka může obsahovat více druhů sýrů a u každého druhu je nutno specifikovat množství (hmotnost). Pro dodané sýry je nutno mít možnost dohledat, ke které objednávce patří a od kterého dodavatele jsou.